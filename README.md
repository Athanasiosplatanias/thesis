# *[thesis](https://github.com/courses-ionio/thesis)*


Δημιουργήσαμε αυτόν τον χώρο προκειμένου να υπάρχει ένας σημείο αναφοράς για κάθε φοιτητή/-ια που εκπονεί την **πτυχιακή** του/της εργασία.

Έχουμε συγκεντρώσει και συνεχώς εμπλουτίζουμε το υπάρχον υλικό με προτάσεις, ιδέες, αρχεία και συζητήσεις που θεωρούμε ότι συμβάλλουν θετικά στην πορεία σύνθεσης και ολοκλήρωσης του συγκεκριμένου ακαδημαϊκού σας έργου.

Μπορείτε να δείτε τα προτεινόμενα θέματα για το ακαδημαϊκό έτος 2016-2017 πατώντας [**εδώ**](https://docs.google.com/spreadsheets/d/1ONzUNgHrYxZ23YdtDsfxNh8o4w0_Cg7BC9qc9ScX244/edit#gid=0).

Για περαιτέρω διευκρινίσεις, μπορείτε να συμβουλευτείτε παλαιότερα **[issues](https://github.com/courses-ionio/thesis/issues)** στο παρόν repository και εφόσον δεν σας καλύπτουν οι ήδη υπάρχουσες απαντήσεις να δημιουργήσετε το δικό σας issue.


## Για τις διαδικασίες πριν τη δήλωση της πτυχιακής

Ένας καλός αλγόριθμος θα μπορούσε να είναι ο εξής:
* Διαβάστε τον [**οδηγό σπουδών**](http://di.ionio.gr/wp-content/uploads/2016/09/OS_2016-2017-final.pdf) του τμήματος και ειδικά την ενότητα 3.5 "**Πτυχιακή Εργασία**".
* Ανάλογα με τα επιστημονικά ενδιαφέροντά σας, διαλέξτε μια **γενική ιδέα** για το τι περίπου θα θέλατε να κάνετε.
* Ψάξτε τη διεθνή **βιβλιογραφία** για να ενημερωθείτε σχετικά με το τι υπάρχει στο πεδίο (π.χ. [Βιβλιοθήκη Ιονίου Πανεπιστημίου](http://www.ionio.gr/central/gr/library/) ή/και [VPN](http://noc.ionio.gr/vpn.htm), [scholar.google.gr](https://scholar.google.gr/)).
* Αφότου εμπλουτίσετε την αρχική σας ιδέα, **επικοινωνήστε** με τους καθηγητές που σχετίζονται με τη θεματολογία σας.


## Μετά τη δήλωση στη γραμματεία

Θα σας προτείναμε να έρθετε ξανά σε **επικοινωνία** με τον καθηγητή (ή τον/την αντίστοιχο/η βοηθό) για να καθορίσετε από κοινού το **πλάνο εργασίας** σας για τους επόμενους μήνες.
Θα ήταν ωφέλιμο για εσάς να επικοινωνείτε τουλάχιστον μια φορά **κάθε μήνα** (π.χ. μέσω e-mail, skype ή google hangouts) προκειμένου να τον ενημερώνετε για την πορεία της πτυχιακής σας (**παραδοτέα**) και να συζητάτε τυχόν **βελτιώσεις** ή **διορθώσεις** πάνω σε αυτήν.

Να σας υπενθυμίσουμε ότι εάν κάποιος/-α έχει **ξεκινήσει** την πτυχιακή του/της εργασία και λόγω συγκεκριμένων υποχρεώσεων **δεν προλαβαίνει** να την ολοκληρώσει το τρέχον ακαδημαϊκό έτος, θα μπορούσε να τη συνεχίσει στο επόμενο ακαδημαϊκό έτος ύστερα από σχετική συνεννόηση με τον **επιβλέποντα** και τη **γραμματεία**.
Ωστόσο, η προηγούμενη εμπειρία δείχνει ότι *όταν κάποιος/α διακόψει μια διαδικασία **συνήθως** μετά την ξεκινάει από την αρχή*.

 

                                            Σας ευχόμαστε καλή επιτυχία!

                                       Ο Καθηγητής & οι Διδακτορικοί Φοιτητές
